
Title : To a Mouse <br>
Author : Robert Burns <br><br>

On Turning up in Her Nest with the Plough, November, 1785<br>
Wee, sleeket, cowran, tim'rous <mark4>beastie,</mark4><br>
O, what a panic's in thy breastie! <br>
Thou need na start awa sae <mark4>hasty,</mark4><br>
Wi' bickerin <mark4>brattle!</mark4><br>
I wad be laith to rin an' chase <mark3>thee</mark3><br>
          Wi' murd'ring pattle! <br>
<br>
I'm truly sorry Man's <mark4>dominion</mark4><br>
Has broken Nature's social <mark4>union,</mark4><br>
An' justifies that ill <mark4>opinion,</mark4><br>
Which makes thee <mark4>startle,</mark4><br>
At me, thy poor, earth-born <mark4>companion,</mark4><br>
An' <mark4>fellow-mortal!</mark4><br>
<br>
I doubt na, whyles, but thou may thieve; <br>
What then? poor beastie, thou maun <mark4>live!</mark4><br>
A daimen-icker in a thrave <br>
'S a sma' <mark4>request:</mark4><br>
I'll get a blessin wi' the <mark4>lave,</mark4><br>
          An' never miss 't! <br>
<br>
Thy wee-bit housie, too, in <mark4>ruin!</mark4><br>
It's silly wa's the win's are strewin! <br>
An' naething, now, to big a new <mark4>ane,</mark4><br>
O' foggage <mark4>green!</mark4><br>
An' bleak December's winds ensuin, <br>
Baith snell an' <mark3>keen!</mark3><br>
<br>
Thou saw the fields laid bare an' <mark4>waste,</mark4><br>
An' weary Winter comin <mark4>fast,</mark4><br>
An' cozie here, beneath the <mark3>blast,</mark3><br>
Thou thought to <mark4>dwell,</mark4><br>
Till crash! the cruel coulter <mark3>past</mark3><br>
Out thro' thy <mark3>cell.</mark3><br>
<br>
That wee-bit heap o' leaves an' stibble <br>
Has cost thee monie a weary <mark4>nibble!</mark4><br>
Now thou's turn'd out, for a' thy <mark4>trouble,</mark4><br>
          But house or hald, <br>
To thole the Winter's sleety <mark4>dribble,</mark4><br>
          An' cranreuch cauld! <br>
<br>
But Mousie, thou art no <mark4>thy-lane,</mark4><br>
In proving foresight may be <mark3>vain:</mark3><br>
The best laid schemes o' Mice an' <mark4>Men</mark4><br>
          Gang aft agley, <br>
An' lea'e us nought but grief an' <mark4>pain,</mark4><br>
          For promis'd joy! <br>
<br>
Still, thou art blest, compar'd wi' <mark3>me!</mark3><br>
The present only toucheth <mark1>thee:</mark1><br>
But Och! I backward cast my e'e, <br>
          On prospects drear! <br>
An' forward tho' I canna <mark3>see,</mark3><br>
          I guess an' fear!<br>
